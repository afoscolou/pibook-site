Το Pico 4 είναι μια φορετή συσκευή εικονικής πραγματικότητας η οποία αναπτύχθηκε από την εταιρεία εφαρμογών διαδικτυακής τεχνολογίας ByteDance Ltd., με έδρα το Πεκίνο, και κυκλοφόρησε στην αγορά τον Οκτώβριο του 2022. Η εταιρεία ιδρύθηκε το 2012 από τον Zhang Yiming, ο οποίος μαζί με άλλους ερευνητές ανέπτυξαν την διαδικτυακή εφαρμογή διαμοιρασμού εικόνων βίντεο Tik Tok. Σκοπός της αρχικής έρευνας της εταιρείας ήταν η κατασκευή μιας αυτόνομης φορετής συσκευής εικονικής πραγματικότητας για πλήρη και αναπόσπαστη βύθιση του χρήστη στο περιβάλλον αυτό. Αρχικά ξεκίνησε το 2021 με την συσκευή Pico, σαν ένα Oculus-like μοντέλο συσκευής VR. To Pico 4 δεν χρειάζεται να είναι συνδεδεμένο σε κάποιο ηλεκτρονικό υπολογιστή για να λειτουργήσει, έχει δικές του εφαρμογές και έχει αυτονομία μπαταρίας 2-2,5 ώρες.  Η συσκευή έχει το δικό της λειτουργικό σύστημα PICO OS 5.0 βασισμένο σε λειτουργικό Android 10, μνήμη RAM 8 GB LPDDR4, μνήμη ROM 128 GB με δυνατότητα επέκτασης στα 256 GB, δύο στερεοφωνικά ηχεία 360ο για αίσθηση ήχου 3D και έναν εργονομικό σχεδιασμό που προσφέρει άνεση στον χρήστη χωρίς να τον βαραίνει, καθώς το κέντρο βάρους της συσκευής βρίσκεται στην περιοχή του προσώπου. Ο έλεγχος των λειτουργιών της γίνεται από αντίστοιχα κουμπιά πάνω στην συσκευή ενώ διαθέτει επιπλέον δύο χειριστήρια απτικής κίνησης τα οποία προσφέρουν ενεργή αντίληψη χάρις στην αφή. Χρησιμοποιούν δονήσεις ή κινήσεις για να μεταφέρουν πιο ρεαλιστική απτική ανάδραση κατά τη διάρκεια της εμπειρίας εικονικής πραγματικότητας.
 Αυτό που κάνει αυτή την συσκευή ιδιαίτερη και ενδιαφέρουσα είναι το γεγονός ότι παρέχει ανάλυση 2160 Χ 2160 σε κάθε μάτι. Πιο συγκεκριμένα η συσκευή διαθέτει δύο φακούς Pancake (σε συνδυασμό με δύο μικρές οθόνες LCD) οι οποίοι χρησιμοποιούνται σε ευρεία κλίμακα στον τομέα της φωτογραφίας. Αυτοί οι φακοί ζυγίζουν λιγότερο και διορθώνουν το δυσάρεστο φαινόμενο του θαμπώματος λόγω υψηλής φωτεινότητας, το οποίο κουράζει τα μάτια του χρήστη και του δημιουργεί δυσφορία και πονοκέφαλο. Έτσι δημιουργείται ένα ευρύ οπτικό πεδίο με ευκρινείς εικόνες και ο χρήστης μπορεί να βυθιστεί με περισσότερη άνεση στην διάδρασή του με τις εφαρμογές και τα παιχνίδια που διαθέτει η συσκευή. Επίσης υπάρχει η δυνατότητα χειροκίνητης ρύθμισης της απόστασης μεταξύ της κόρης των ματιών του χρήστη για πιο καλή εστίαση και καθαρή απεικόνιση, ενώ σε μοντέλα επαγγελματικής χρήσης αυτή η ρύθμιση μπορεί να γίνει αυτόματα. 
Επιπλέον το πανκατευθυντικό σύστημα SLAM που διαθέτει, το οποίο βασίζεται στον εντοπισμό θέσης υπερύθρων, προσφέρει βελτιωμένη παρακολούθηση και οριοθέτηση στην συσκευή VR και στα χειριστήρια. Αυτό κάνει τις κινήσεις στο περιβάλλον VR πιο ομαλές.

Πηγή :
1.	https://en.wikipedia.org/wiki/PICO_4
2.	https://en.wikipedia.org/wiki/Pancake_lens
3.	https://www.picoxr.com/sg/products/pico4

